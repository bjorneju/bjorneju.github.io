---
title: "Monitoring Brain Connectivity to Predict Patients\’ Level of Awareness"
collection: "publications"
category: "talks"
abstract: "Innledning & Hypotese: Mens endringer i respirasjon og sirkulasjon under anestesi er gjenstand for nøyaktig og objektiv fysiologisk monitorering, er fremdeles subjektiv klinisk observasjon av narkosedybde vår viktigste og vanligste nevromonitorering. Den EEG-baserte metoden bispektral indeks (BIS) er den mest brukte objektive elektrofysiologiske metoden for måling av narkosedybde. BIS reduserer insidens av utilsiktet våkenhet hos risikopasienter, men har for lav spesifisitet, sensitivitet og generaliserbarhet [1]. I den senere tid har man begynt å studere endringer i hjernens konnektivitet beregnet fra EEG som mål på pasienters bevissthetstilstand. Store endringer i frontoparietale nettverk ved tap av bevissthet er rapportert [2]. Et mål for konnektivitet i den registerte hjerneaktiviteten kalles ‘Directed transfer function’ (DTF), og setter tall på hvordan aktivitet målt i ett område kan brukes til å forutsi hvordan aktiviteten i et annet område vil endre seg. DTF kan således estimere retningen til informasjonsflyten i signaler som fanges opp av EEG sensorer, og har vist signifikante forskjeller mellom grupper av bevisste og ubevisste personer i søvnforsøk og forsøk på pasienter i vegetativ og minimalt bevisst tilstand [3, 4]. DTF har, så vidt vi vet, aldri vært undersøkt som funksjon av bevissthetsnivå under anestesi. Vår hypotese var at vi ved hjelp av DTF med stor sikkerhet kan skille propofolindusert bevisstløshet fra våkenhet. Vi ønsket derfor å undersøke hvordan DTF endrer seg før, under og etter narkose. Materialer & Metode: Ti pasienter, 2 kvinner og 8 menn, gjennomgikk en fremre cervical discectomi i total intravenøs generell anestesi (TIVA) med propofol, remifentanil og cisatrakurium. Gjennomsnittlig alder på deltagerne var 52 år (SD 7 år). 25-kanalers EEG-signaler ble registrert kontinuerlig og ble brukt til å beregne DTF fra ett-sekunds intervaller for hver pasient i alfa-, beta- og gamma-frekvensbånd. Verdiene ble sammenlignet statistisk med Bonferroni-korrigert Wilcoxon rank sum test, for å undersøke eventuelle forskjeller mellom våkenhet og generell anestesi. Fordelingene av DTF-verdier ble så brukt for å klassifisere enkeltpasienters bevissthetstilstand, og den prediktive verdien ble estimert ved hjelp av ‘leave-one-out’ kryssvalidering. Resultater: DTF-verdiene i flere av kanalene endret seg mellom våken og anestesert tilstand. Generelt gikk konnektiviteten fra å være sterkere bakfra og forover i våken tilstand, til en mer homogen struktur der alle elektrodepar fikk tilnærmet like sterk konnektivitet under anestesi. Spesielt så vi at frontale og temporale kanaler ble sterkere mens sentrale parietale kanaler ble svakere drivere av nettverket i narkose. Preliminære tester av automatiserte algoritmer for klassifisering hadde en gjennomsnittlig prediktiv verdi på 98.5 %. Konklusjon: Hjerneaktivitetens konnektivitet beregnet med DTF var signifikant forskjellig i våken tilstand og generell propofolanestesi. Dette samsvarer med funn fra forsøk på søvn og bevissthetsforstyrrelser, noe som tyder på at endringene kan komme av endringer i bevissthetsnivå generelt, og ikke spesifikke fysiologiske endringer relatert til søvn, anestesi eller bevissthetsforstyrrelser spesielt. Dette kan videre danne grunnlaget for utvikling av en objektiv og reliabel metode for måling av narkosedybde. Referanser: [1] PJ. Schuller et al., Br J Anaesth 115, pp.i95 (2015). [2] M. Boly et al., Science 332, pp.858 (2011). [3] L. Gennaro et al., J Sleep Res 13, pp.209 (2004). [4] Y. Höller et al., Clin Neurophysiol 125, pp.1545 (2014)."
excerpt: "I presented our work on using connectivity measures of EEG data at the annual anesthesiologist's meeting in Oslo."
date: "2015-10-13"
venue: "Oslo, Norsk Anestesiologisk Forenings Høstmøte"
slidesurl: ""
paperurl: "https://nva.sikt.no/registration/0198cc467915-f32cac8d-a271-4247-a243-716283527a2f"
bibtexurl: ""
citation: "Juel et al. (2015), \"Monitoring Brain Connectivity to Predict Patients\’ Level of Awareness\""
---